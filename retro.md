# Retrospektiivitekniikat 

*Retrospektiivi* on projektitiimin järjestämä kokous, jonka aikana keskustellaan projektin tai sprintin aikana esiin nousseista onnistumisista ja epäonnistumisista sekä siitä, mitä voitaisiin parantaa ja kuinka nämä parannukset tehdään. Alla esiteltynä kaksi retrospektiivin tekniikkaa: 

## Start, Stop, Continue, More of, Less of 

Piirretään ympyrä, joka jaetaan viiteen sektioon: "aloita", "lopeta", "jatka", "lisää" ja "vähemmän". Tiimin vetäjä kysyy sopivia kysymyksia ja kukin tiimin jäsen saa kertoa sprintin aikana esiin tulleita asioita, jotka sopisivat johonkin näistä kategorioista. 

Isojen tiimien kohdalla menetelmää kannattaa soveltaa jakamalla tiimi useisiin pienempiin ryhmiin.

## Glad, Sad, Mad

Kukin tiimin jäsen kirjoittaa ylös sprintin aikana tekemiään havaintoja: mikä meni hyvin ja mikä huonosti. Tämän jälkeen jäsenet esittelevät havaintonsa muille lyhyesti ja jakavat kortit kolmeen kategoriaan: "iloinen", "surullinen", "vihainen".

Kun kukin on esitellyt korttinsa, tiimi valitsee yhdessä joitakin kortteja, joita käsitellään lisää.